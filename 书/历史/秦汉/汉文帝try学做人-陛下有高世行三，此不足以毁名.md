陛下有高世行三，此不足以毁名。”上曰：“吾高世三者何事？  
淮南王至雍，病死。闻，上辍食，哭甚哀。盎入，顿首请罪。上曰：“以不用公言至此。”盎曰：“上自宽，此往事，岂可悔哉！且陛下有高世行三，此不足以毁名。”上曰：“吾高世三者何事？”盎曰：“陛下居代时，太后尝病，三年，陛下不交睫解衣，汤药非陛下口所尝弗进。夫曾参以布衣犹难之，今陛下亲以王者修之，过曾参远矣。诸吕用事，大臣颛制，然陛下从代乘六乘传，驰不测渊，虽贲、育之勇不及陛下。陛下至代邸，西乡让天子者三，南乡让天子者再。夫许由一让，陛下五以天下让，过许由四矣。且陛下迁淮南王，欲以苦其志，使改过，有司宿卫不谨，故病死。”于是上乃解，盎繇此名重朝廷。  

淮南王跟文帝或许都没见过面，文帝如此做做看似是为了作秀给那个时代的人看的 


https://gx.httpcn.com/book/read/TBMEXVAZ/CQXVMEXVCQPW.shtml#:~:text=%E5%90%8D%E3%80%82%E2%80%9D%E4%B8%8A%E6%9B%B0%EF%BC%9A%E2%80%9C-,%E5%90%BE%E9%AB%98%E4%B8%96%E4%B8%89%E8%80%85%E4%BD%95%E4%BA%8B,-%EF%BC%9F%E2%80%9D%E7%9B%8E%E6%9B%B0%EF%BC%9A%E2%80%9C%E9%99%9B%E4%B8%8B  

