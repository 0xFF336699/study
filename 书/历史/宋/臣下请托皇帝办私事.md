五月，庚辰，翰林学士、吏部郎中、知制诰硃昂罢为工部侍郎，致仕。昂有清节，淡于荣利，初为洗马，十五年不迁，不以屑意，及在内署，非公事不至两府。帝知其素守，故每加褒进。昂累章告病，帝不得已从之，谓辅臣曰：“昂侍朕左右，未尝以私事干朕，今其归老，可给全俸。”诏本府岁时省问，如有奏章，许附驿以闻。又命其子正辞知公安县，使得就养。旧制，致仕官止谢殿门下。于是帝特延见，命坐，劳问久之，令候秋凉上道，复遣中使锡宴于玉津园，两制、三馆儒臣皆预，仍诏赋诗饯行。  

昂侍朕左右，未尝以私事干朕。  这是说臣下也请皇上做点损公肥私的事吗？